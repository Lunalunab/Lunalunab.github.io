<!DOCTYPE html>
<html lang="sr">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Ljudska čula</title>
    <link rel="stylesheet" href="sesta.css">
</head>
<body>
    <h1>Čulo vida</h1>
    <p>Čulo vida je specijalizovano čulo koje reaguje na stimuluse svetlosne energije. Organ čula vida je oko - jedini organ čveka koji sadrži <b>fotoreceptore.</b></p>
    <p>Zaštita oka - treptanje, lučenje suza.</p>
    <ul>Pomoćni delovi oka su:
        <li>Očni kapci i trepavice</li>
        <li>Obrve</li>
        <li>Suzne žlezde</li>
        <li>Vežnjača</li>
        <li>Očni mišići</li>
    </ul>
    <p>Očni kapci zajedno sa trepavicama mehanički štite prednju, golu površinu očne jabučice. Pored toga, njihovim pokretima se razmazuje tečnost i tako održava  vlažnost površine oka.</p>
    <p>Tečnost koja vlaži oko luče suzne žlezde i vežnjača. Suze imaju još jednu ulogu, one sprečavaju bakterijske infekcije oka. Vežnjača je sluzokoža koja pokriva prednju površinu oka i prelazi na unutrašnjost očnih kapaka.</p>
    <p>Zahvaljujući očnim mišićima oko može da se pomera u različitim pravcima.</p>
    <ul>Glavni delovi oka su:
        <li>Očna jabučica</li>
        <li>Očni nerv</li>
    </ul>
    <p>Očna jabučica je loptastog oblika ili oblika jabuke (zato taj naziv). Njena unutrašnjost ispunjena je prozirnom, želatinoznom materijom, tzv. staklastim telom. Obavijena je sa tri opne:</p>
    <ul>
        <li>beonjačom</li>
        <li>sudovnjačom</li>
        <li>mrežnjačom</li>
    </ul>
    <h3>Beonjača</h3>
    <img class="beo" src="Beonjaca.jpg" alt="beonjača">
    <p><i>Beonjača</i> je spoljašnja, zaštitna opna bele boje. Njen prednji deo je providan i naziva se <b>rožnjača</b>. Rožnjača ima oblik polulopte, providna je  i propušta svetlost ka unutrašnjosti očne jabučice. (Rožnjača je umetnuta u beonjaču kao ''staklo na ručnom časovniku'')</p>
    <h3>Sudovnjača</h3>
    <img class="sud" src="Sudovnjaca.jpg" alt="sudovnjača">
    <p>Ispod beonjače se nalazi <i>sudovnjača</i> bogata krvnim sudovima koji oko snabdevaju hranom i kiseonikom. Deo sudovnjače koji se nalazi na prednjoj strani oka je <b>dužica</b>. Boja dužice daje boju očima i sprečava rasipanje svetlosti. Boja očiju je nasledna.  U centru dužice nalazi se okrugli otvor – <b>zenica</b>. Širina zenice se menja kontrakcijama mišića dužice zavisno od jačine svetlost i predstavlja refleksnu reakciju (refleks dužice).  Na jačoj svetlosti kontrahuje se mišić koji skuplja zenicu pa je ona uža. Na slabijoj svetlosti kontrahuje se drugi mišić koji otvara zenicu pa je ona šira. Iza dužice i zenice se nalazi <b>očno sočivo</b>. Za očno sočivo su vezani mišići (cilijarni mišići) čijim se kontrakcijama menja ispupčenost sočiva. Time se oko prilagođava prema daljini predmeta koji se posmatra. Kada se posmatraju udaljeni premeti ono je spljošteno (slabije prelama svetlost). Kako se razdaljina smanjuje tako sočivo postaje sve više ispupčeno čime jače prelama svetlost.</p>
    <h3>Mrežnjača</h3>
    <img class="mrez" src="mreznjaca.jpg" alt="mrežnjača">
    <p><i>Mrežnjača</i> se nalazi ispod sudovnjače u zadnjem delu očne jabučice. Ona je vrlo složene građe i sastoji se od više slojeva različitih ćelija. Najvažnije ćelije među njima su svakako dve vrste fotoreceptora: <b>čepići</b> i <b>štapići</b> (nazive su dobili prema obliku). Čepići su značajni za viđenje pri dnevnoj svetlosti i za razlikovanje boja, dnevni vid. Štapići omogućavaju viđenje u sumrak i pri slaboj svetlosti, osetljivi su na promenu jačine svetlosti. Odgovorni su za noćni vid i pomoću njih se oko prilagođava na tamu. Najveći broj čepića nalazi se u jednom udubljenju nazvanom <b>žuta mrlja</b>. Što je mesto na mrežnjači udaljenije od žute mrlje, u njemu je sve manje čepića, a sve više štapića. Nekoliko milimetara ispod žute mrlje nalazi se mesto gde očni nerv izlazi iz oka i naziva se <b>slepa mrlja</b>. Slepa mrlja je naziv dobila po tome što ne sadrži čulne ćelije pa ne prima svetlosne draži.</p>
    <h3>Kako vidimo</h3>
    <p>Providni deo oka čine rožnjača, zenica, sočivo i staklasto telo. Kroz njih prolaze i prelamaju se svetlosni zraci koji su se odbili od posmatranog predmeta. Njihova uloga je da na najbolji način sakupe i prelamaju svetlost kako bi ona doprla do mrežnjače. Svetlosni zraci padaju na žutu mrlju mrežnjače i na njoj se formira lik posmatranog predmeta. Lik je stvaran, jasan ali je izvrnut i umanjen. Od čulnih ćelija polaze očni nervi, po jedan iz svakog oka i nadražaj prenose do centra za vid. Centar za vid je smešten u potiljačnom delu kore jedne i druge hemisfere velikog mozga. Na osnovu iskustva mozak vrši obradu slika izvrnutog i umanjenog predmeta pa ga mi vidimo onako kako izgleda u prirodi (stvaran, uspravan i u prirodnoj veličini). Tek tada postajemo svesni šta smo videli.</p>
    <hr>
    <div class="div">
        <a href="index.html">POČETNA</a>
        <a href="druga.html">Čulo dodira</a>
        <a href="treca.html">Čulo ukusa</a>
        <a href="cetvrta.html">Čulo mirisa</a>
        <a href="peta.html">Čulo sluha i ravnoteže</a>
        <a href="sedma.html">O autoru</a>
        </div>
    <hr>
    <a href="https://www.bionet-skola.com/w/%C4%8Culo_vida_%C4%8Doveka">Više o čulu vida i oku</a>
</body>
</html>